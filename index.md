# Монгол үгийн алдаа шалгах толь

Энэхүү толины онцлог гэвэл 1983 онд хэвлэгдэж байсан [Ц. Дамдинсүрэн](https://mn.wikipedia.org/wiki/%D0%A6%D1%8D%D0%BD%D0%B4%D0%B8%D0%B9%D0%BD_%D0%94%D0%B0%D0%BC%D0%B4%D0%B8%D0%BD%D1%81%D2%AF%D1%80%D1%8D%D0%BD), Б. Осор нарын „[Монгол үсгийн дүрмийн толь](book.html#монгол-үсгийн-дүрмийн-толь)“ бүтээлийн үгийн сангийн эх хувилбарыг өөрчлөлгүйгээр[^1] түүний онцлог сэтгэлгээ, дүрэмд тулгуурлан одоо цагт хэрэглэгдэж буй үгийн сангаар баяжуулан хөгжүүлсэнд оршино.

[Hunspell](http://hunspell.github.io/) алдаа шалгах программд зориулагдан бүтээгдсэн энэхүү монгол үгийн алдаа шалгах толь нь 45 мянга орчим үндэс үгтэй бөгөөд тэдгээрийн хувилал нь дунджаар 450 сая орчим үүсмэл үгийн сантай төдийгүй нээлттэй эхэд суурилсан учраас Hunspell программыг дэмжин ажиллах төрөл бүрийн эх засварлагч программуудад ашиглагдах боломжтой юм.

<div style="position: relative; width: 100%; padding-bottom: 56.25%;">
   <iframe src="https://www.youtube.com/embed/N-oRV9TlYrA" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen style="position: absolute; top: 0; left: 0; height: 100%; width: 100%; padding-bottom:20px;"></iframe>
</div>

Хэрэглэгчдэд танил болсон эх бэлтгэгч программ бүр өөртөө алдаа шалгагч программ агуулдаг бөгөөд гагцхүү түүнд зохицон ажиллах энэхүү толь нь, академич Ц. Дамдинсүрэн, Б. Осор нарын „Монгол үсгийн дүрмийн толь“ бүтээлийг эх хувилбараар нь ашиглахыг сонирхон эрмэлзэгч хүн бүхэнд зориулагдсан болно.

[^1]: Ердөө [17 монгол үгийг](about.html#толинд-орсон-зарим-үгсийн-бичлэгийн-талаар) хасах буюу үсэг сэлгэсэн

---
